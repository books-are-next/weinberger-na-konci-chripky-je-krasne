---
contentType: prose
---

<section>

## Byla jak obrázek

který mě provázel  
jak šelest na poušti  
jak voda v oáze

jak voda v oáze  
jak šelest na poušti  
jak šmouha od saze  
jako klid před bouří

Byla jak obrázek  
který mě provází  
byla jak provázek  
který se proplazí

z kvartálu na kvartál  
z kvartýru do vily  
po které zbyly jen  
kružnice v obilí

Byla jak provázek  
který mě provází  
z kvartálu na kvartál  
od středy k úterku

Byla jak copánek  
který se rozpustí  
když někdo rozsvítí  
vybitou baterku

Byla jak provázek  
který mě provázel  
byla jak obrázek  
spatřený v narkóze

Mluvil jsem o voze  
a ona o koze  
mluvil jsem o koze  
a ona o střeše

Mluvil jsem o střeše  
a ona o stáří  
a potom o kytkách  
co končí v herbáři

O kytkách v herbáři  
o kytkách ve váze  
o jednom metaři  
o srážce na dráze

Byla jak jeleni  
kterým se nelení  
byla mou jedinou  
na nudném školení

Byla jak obrázek  
byla jak provázek  
byla jak copánek  
který se rozpustí

</section>
