---
contentType: prose
---

## Ubývá mi mezer mezi zuby

zvedá se jižní vítr  
z tvých ramen blýskl flitr  
chystám se do záhuby

Ubývá mi mezi zuby mezer  
jižní vítr se zvedá  
přichází slavný drezér  
a obloha je šedá

Zadul sluneční vítr  
Mezer mi zuby ubývá mezi  
Plavím se v sudu po Zambezi  
S nápisem Byl jsem a budu

Z tvých ramen blýskl flitr  
A mezi zuby mezer ubývá mi  
Co zbylo z dámy chutná mi  
Chutná mi bitter
