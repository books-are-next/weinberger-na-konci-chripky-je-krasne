---
contentType: prose
---

<section>

## Nejmenovaný astronom

Z Veselí nad Lužnicí  
Zrestiuoval Gastronom  
A všichni labužníci

Navyklí na své ovárky  
A na hovězí ragú  
Chodí teď k němu na kvarky  
A Mlhovinu z krabů

A medovinu z mlhovin  
A korpuskule s medem  
A těžkou vodu z těstovin  
A Big Bang s Galileem

A héliovou polévku  
V aspiku ekliptiku  
Vonnegutovu kolébku  
Veršíky ze šuplíku

NNNNN   NN NeNejmenovaný astronom  
Z Veselí nad Lužnicí  
Zrestiuoval Gastronom  
A všichni labužníci

NNavyklí na své ovárky  
A na pozemské chutě  
Čekají na dort z Polárky  
A hledí na labutě

Bezbřehou tmou jdou na kutě  
Pozemští labužníci  
Nad nimi plují netknutě  
Labutě nad Lužnicí

A ze vrat mává baterkou  
Astronom z Gastronomu  
A líbá se tam s Večerkou  
Na ústa u sta hromů

</section>
