---
title: Kdykoliv spadnu z lešení
contentType: poetry
---

<section>

je z toho delší léčení  
a když jsem zdráv a zrovna nezdím  
po vlastech českých vlakem jezdím

Vlaky ty do sebe nevráží  
chci poznat všechna nádraží  
předhánět lehce auta i chodce  
na českobrodské výpadovce

Navštívím Českou Třebovou  
a posnídat tam vepřovou  
koupím si housku a do ní šunku  
slupnu tu šunku na pešunku

Kdykoliv spadnu z lešení  
je z toho delší léčení  
a když jsem zdráv a zrovna nezdím  
po vlastech českých vlakem jezdím

Ve vlaku cejtím bezpečí  
že nevyhynu po meči  
že nevyhynou po přeslici  
ti co maj rádi železnici

Tentokrát jedu do Písku  
uzavřít životní pojistku  
v Písku jsem totiž dosud nebyl  
osud je osud, byl bych debil

Osud je debil  
v Písku jsem nebyl  
v Písku jsem debil  
doposud nebyl

Nebyl jsem v Písku  
nepil jsem whisku  
nebyl jsem v Písku  
a v San Franciscu.

</section>
