---
contentType: prose
---

<section>

## Každý den špatně začíná

oč krásnější je zůstat spáčem  
Probuzení je vteřina  
co chutná jako zavináče

Budík mě vždycky dojímá  
to vyděšené ranní ptáče  
hrot Wagnerova kladiva  
mu místo srdce v hrudi skáče

Zvonění do sna zaznívá  
jako když na zeď padá hrášek  
a já se za zdí usmívám  
jsem ještě chvíli s to to snášet

Den ve snu je jen vidina  
čistá jak pole bez oráče  
má účast není povinná  
a ranní ptáče ať si skáče dál

</section>
