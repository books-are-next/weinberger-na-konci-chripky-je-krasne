---
contentType: prose
---

<section>

## Než se fotr vrátí

ze služebních cest  
rozjede to máti  
doma na svou pěst  
Začne k sobě zváti  
existence bez inteligence  
pomatence nevzdělance  
sezve na své seance

Zodpovědný otec této rodiny  
v zotavovně učí předmět povinný  
v zotavovně u Smokovce  
vyučuje jiné otce  
v zotavovně u Smokovce  
snídá čaj a noviny

Zodpovědný otec této rodiny  
činí tak však pouze v denní hodiny  
v zotavovně u Smokovce  
dělá v noci kdo chce co chce  
v zotavovně u Smokovce  
tam se dějou koniny

Než se fotr vrátí  
ze služebních cest  
rozfofruje máti  
rodinnou pověst  
Nelze ututlati  
domovnice bleskem do Smokovce  
informovat musí otce  
o té hrozné jobovce

Vrat se neprodlene  
ze sluzebnich cest  
zabranit sve zene  
poskozovat cest  
Strycek aristokrat  
zjevil se tu na koni stokrat  
na letisku Tatry-Poprad  
popad fotra infarkt

Víckrát nevrátí se  
ze služebních cest  
a po boku strýce  
odpyká si trest  
Fyzicky se sice  
nevrátí, ach nenavrátí  
chemicky se obrátí v prach  
neanorganistický

Dekomponovaný otec rodiny  
neví ani v hrobě dne a hodiny  
Kdykoli se matce zachce  
Vstávej starej, nespi sladce!  
Kdykoli se matce zachce  
vyvolá ho z hlubiny

Dekomponovaný otec rodiny  
dutou dlaní vyťukává pokyny  
abecedou Morseovou  
láme klacek nad svou vdovou  
Abecedou Morseovou  
boří tmářské doktríny

</section>
