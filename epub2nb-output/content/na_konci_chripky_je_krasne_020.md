---
contentType: prose
---

## Kdybych byl drakem, přál bych si k svátku

dietní sestru, dietní sestru  
dietní sestru pro každou ze svých  
pro každou ze svých devíti hlav  
Dietní sestru pro každou ze svých  
pro každou ze svých hlav

Pak po návratech z výletů  
držel bych doma dietu  
A po dietě siestu  
zas bych se těšil na cestu

Tak jak se těší doživotní vězni  
tak bych se těšil na princezny  
Jídelní lístek bych nežádal pestrý  
princezničky by mohly být sestry  
Drak ovšem nesmí, nesmí zahálet  
záhy zas musí na zálet

Kdybych byl drakem, přál bych si k svátku  
dietní sestru, dietní sestru  
dietní sestru pro každou ze svých  
pro každou ze svých devíti hlav  
Dietní sestru pro každou ze svých  
pro každou ze svých hlav

Pro každou ze svých devíti  
draci jsou totiž prevíti  
Drak nemůže být dlouho věrný  
kromě hlav má i dvanácterník  
Proto se sotva nasytí  
princezničkami devíti

Po hradech má nesemletý  
do zásoby čtyři tety  
Kazi Tetu Libuši  
a Věstonickou Venuši
