---
contentType: prose
---

## Viděl jsem na dně kaňonu

stát po kolena v ozónu  
stádo macatých bizonů

Zdálo se mi, že ozónu  
je na dně toho kaňonu  
mnohem míň, nežli bizonů

Bizonů bylo hodně  
Ozónu sotva po dně

Pár zatoulaných atomů

z poloprázdného flakónu

A k tomu, v mírném záklonu

pár fyzikálních zákonů

Viděl jsem na dně kaňonu  
stádo macatých bizonů  
a mizerných pár atomů, ozónu

Byl červen, velmi pěkný den  
Stál jsem tam hladce oholen

Vánek hovořil s lukami  
žádný žár, žádné tsunami

Byl červen, velmi pěkný den  
Stál jsem tam hladce oholen

Vánek hovořil s lukami  
Bizoni blbli s muchami  
A ozón jim byl ukraden
