---
title: Sluníčko na zápraží
contentType: poetry
---

<section>

do láhve s dobrou vodou praží

Bublinka zdánlivě nevinně  
urve se a stoupá k hladině

Cesty té vzhůru se velice leká  
a stříbřitě se třpytí  
Nad hladinou ji čeká  
mé vychlípené chřípí

Kolikrát už tak čekalo  
vychlípené a chlípné  
na vylekanou bublinku  
až na rtu sotva pípne

Sluníčko však už zapadá  
za starou Zeměkouli  
Bublinka do červánků  
své rybí oko poulí

</section>
